---
title: Arrangementer
layout: page
---

## Kommende arrangementer
![Logo]({{ site.url }}/assets/logo.jpg)


# 2018


## Mars 

### Sertifiseringskurs
Sotra Birøktarlag tilbyr kompetansekurs for birøktere, som planlegger bli sertifiserte birøktere i år. Kurset avholdes over to helger, med avsluttende eksamen.


For å få formell sertifiserig må deltakerne (i tillegg til eksamen) ha gjennomgått Fagforedraget, som i år blir arrangert av Sunnhordland Birøkterlag til våren. Egen invitasjon til dette følger fra Hordaland- / Bømlo Birøkterlag. Det er også mulig å melde seg på fagforedraget andre steder i landet (se sted/dato www.norbi.no)


Datoer:

- Lørdag, 17. mars kl. 11.00 - 15.00
- Søndag, 18. mars kl.11.00 - 15.00
- Lørdag, 7. April kl. 11.00 - 16.00 (inkl. 1 time avsluttende eksamen)


Pris: kr 1 000,-
Kursavgift dekker foredragsholder, enkel servering, administrasjon og eksamensvakt.


Påmelding via google forms [lenke til skjema her](https://goo.gl/forms/xsSgWXFGmF1hBgyu2)

[Facebooklenke til arrangementet her](https://www.facebook.com/events/142030159817269/)

## Februar 

### Nybegynnerkurs i birøkt
Innledende del. Starter 7 februar. Arrangeres av Truls Berg i Biebutikken i Arna sine lokaler.


Kurset koster kr. 2.200 pluss pensumboken som koster kr. 240.-.
 
 
Meld deg på ved å sende en epost til Sotra Birøktarlag på [sotra.biroektarlag@gmail.com](mailto:sotra.biroektarlag@gmail.com)




# Tidligere arrangementer

## 2017

### April
#### 23. - Workshop for 5-dronnings paringskube
Sotra Birøktarlag skal arrangere omlarvingsdager også i år, og i den forbindelse vil vi gjerne invitere til å lære kunsten i å produsere 5-dronnings paringskube for de nye dronningene vi lager.

Workshopen er for medlemmer og støttemedlemmer av Sotra Birøktarlag. Kursdeltakerne må selv betale for materiell, som blir utlevert på workshopen til kostpris.

Workshopen blir holdt på Tranevågen Ungdomsskule, Ågotnes.

Dato: 23. april 2017
Start: kl 11.00

KURSET ER DESSVERRE FULLT FOR I ÅR.

### Mai
#### 2. KSL Birøkt Workshop
KSL for Birøkt tilbyr oss birøktere hjelpemiddel for å kunne arbeide mer målrettet og systematisk for å kunne tilby honning som et kvalitetsprodukt.
Sotra Birøktarlag ønsker å tilby vår medlemmer og støttemedlemmer en workshop, som skal se nærmere på bruken av et kvalitetssystem i birøkten vår.

Dette er ikke et fullstendig KSL kurs, men en introduksjon til KSL og bruk av hjelpemidlene for bedre internkontroll. Vi skal se på hjelpemidler, som fritt kan tas i bruk, selv om vi tar beslutning om ikke formelt å KSL registrere oss.

Workshopen er gratis og tilgjengelig for medlemmer og støttemedlemmer av Sotra Birøktarlag.

Påmelding via [denne lenken](https://goo.gl/forms/ugMe49GvTQ65MXbF2)

#### 3. - 5.  Varroatest-"safari" på Sotra
Varroaen har etablert seg på Sotra og vi, i Sotra Birøktarlag, ønsker å tilby våre medlemmer og støttemedlemmer hjelp og testutstyr for å sjekke status i så mange bigårder som mulig.

Testingen foregår med en CO2 tester, som er eid av Sotra Birøktarlag, og birøkterne får selv foreta testen under veiledning.

Grunnen til at vi tester nå i vår, er at vi skal få en oversikt over om vi har Varroa i bigården slik at vi kan planlegge en behandlingsstrategi i tide. Det er viktig å behandle dersom vi har smitte, og det er forskjellige metoder vi kan benytte avhengig av hvilken tid på året vi behandler.

Alle som blir med på Varroatest-"safarien", skal få oppfølging og hjelp til behandling av biene dersom vi finner Varroasmitte.

"Safarien" starter helt sør på Sotra, og vi jobber oss oppover til bigårder oppover øya til vi ender hos våre medlemmer i Øygarden kommune. Vi starter så tidlig på ettermiddagen som mulig, og slutter når det blir for mørkt og kaldt å fortsette.

Det er også mulig å få låne testutstyret fra laget. Meld din interesse på påmeldingsskjemaet.

Klikk på [denne lenken](https://goo.gl/forms/vVWZ1zB7s8AgI19v2) for å melde deg på, eller for å be om å få låne CO2 tester.

Værforbehold.

#### 5.-19 Sertifiseringskurs

#### Omlarvingskurs
En kveld med forberedelser og 2–3 omlarvingsdager. En dag med brune bier og en med krainer.

### August
#### 12. Workshop: En sertifiseringssafari,
En praktisk repetisjon av sertifiseringskurset i etterkant. Dette blir holdt i en bigård.



### Februar
#### 23. Nybegynnerkurs
